---
id: 530
title: تهران لاگ برای اولین بار
date: 2014-05-21T17:58:35+00:00
author: امیر کریمی
layout: post
guid: https://dev-frame.amirkarimi.me/?p=530
permalink: '/2014/05/%d8%aa%d9%87%d8%b1%d8%a7%d9%86-%d9%84%d8%a7%da%af-%d8%a8%d8%b1%d8%a7%db%8c-%d8%a7%d9%88%d9%84%db%8c%d9%86-%d8%a8%d8%a7%d8%b1/'
views:
  - "5743"
categories:
  - فناوری
  - کسب و کار
  - مدیریت
tags:
  - law
  - LUG
  - قانون
  - لاگ
---
دیروز برای اولین بار در <a href="http://tehlug.org/" target="_blank">تهران لاگ</a> شرکت کردم که تجربه بسیار عالی بود.

فکر نمی‌کردم تعداد حضار انقدر زیاد باشد. احتمالاً به زودی فضای سالن آموزش شرکت توسن جوابگوی این تعداد نخواهد بود. جلسه بسیار جالب و مفیدی بود. چهره‌ها اکثرا داد می‌زد که بچه‌ها گیک هستند یا حداقل دوست دارند گیگ باشند!

بعد از سال‌ها آشنایی دورا دور با <a href="http://cyberrabbits.net" target="_blank">فرود</a> برای اولین بار از نزدیک او را دیدم و البته ارائه فنی که داشت (در مورد Vagrant) بسیار کاربردی و جالب بود.

بحث آزاد هم خیلی جالب بود (در خصوص مسائل حقوقی نرم‌افزارهای متن باز). با اینکه فکر می‌کردم کلی از لایسنس‌ها و قوانین نرم‌افزار سر در می‌آورم سه نکته خیلی مهم در خصوص قانون ایران یاد گرفتم:

  1. نرم‌افزارهای خارجی به هیچ وجه تحت حمایت قانون داخلی نیستند. یعنی ما نمی‌توانیم از شرکت‌های نرم‌افزاری که نرم‌افزارهای مایکروسافت را می‌دزند و در کارشان به صورت غیر قانونی استفاده می‌کنند شکایت کنیم. به عبارت دیگر دزدی از نرم‌افزارهای خارجی در ایران قانونی است. البته همین قانون در خارج از ایران برای نرم‌افزارهای ایرانی هم صادق است.
  2. اگر نرم‌افزار تولید شده خودمان را ثبت و حمایت قانونی نکنیم (که حدود ۵ میلیون تومان هزینه دارد)، حتی اگر متن باز باشد، در هنگام بروز اختلاف در خصوص حق مالکیت معنوی، اثبات اینکه حق با ما بوده است احتمالا هزینه‌های بسیار بیشتری از هزینه ثبت اولیه خواهد داشت.
  3. ظاهرا در دادگاه‌های کشور افرادی وجود دارند که به پرونده‌های کپی رایت و حقوق مالکیت معنوی نرم‌افزار رسیدگی می‌کنند ولی ممکن است ضرر یک میلیارد تومانی شما را ۱۰ میلیون تومان برآورد کنند. به هر حال همین که یک حقوقدان در یک لاگ شرکت کرده تا در این خصوص فعالیت کند نشانه بسیار خوبی است و امیدوارم موفق باشند.

می‌توانید با این گروه که به استارت آپ‌ها خدمات حقوقی می‌دهند از طریق آدرس <a href="http://startuplaw.ir" target="_blank">http://startuplaw.ir</a> ارتباط برقرار کنید.