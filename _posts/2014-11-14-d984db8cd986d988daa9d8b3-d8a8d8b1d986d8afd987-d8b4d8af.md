---
id: 631
title: لینوکس برنده شد!
date: 2014-11-14T14:44:01+00:00
author: امیر کریمی
layout: post
guid: http://www.dev-frame.com/?p=631
permalink: '/2014/11/%d9%84%db%8c%d9%86%d9%88%da%a9%d8%b3-%d8%a8%d8%b1%d9%86%d8%af%d9%87-%d8%b4%d8%af/'
views:
  - "9786"
categories:
  - فناوری
  - مدیریت
tags:
  - .NET
  - Linux
  - Microsoft
  - Open Source
  - دات نت
  - لینوکس
  - متن باز
---
به نظر من حالا لینوکس به طور قطعی و بدون هیچ شکی برنده شد و دیگر نیازی به اثبات و پشتیبانی و جنگ و دفاع از خود ندارد! یک سیستم متن باز که شروعش بدون هیچ پشتوانه مالی بود و اصلا جدی گرفته نمی‌شد و بیشتر جنبه سرگرمی داشت حالا باعث شده شرکتی مثل مایکروسافت به طور کل تغییر جهت دهد و حتی منبع اصلی درآمدش را روی اهداف دیگری قرار دهد.

<a href="http://www.wired.co.uk/news/archive/2014-11/13/microsoft-open-sources-net-runs-on-linux" target="_blank">مایکروسافت هسته اصلی دات نت را متن باز کرد تا بر روی لینوکس هم اجرا شود</a>. همچنین <a href="http://www.hanselman.com/blog/AnnouncingNET2015NETAsOpenSourceNETOnMacAndLinuxAndVisualStudioCommunity.aspx" target="_blank">حرکت‌های دیگری</a> در جهت جذب بیشتر توسعه‌دهنده‌ها انجام داد. وجود امکانات پیشرفته و مدرنی در لینوکس که توسط ویندوز پشتیبانی نمی‌شود (مانند Containerها) و استقبال کسترده توسعه‌دهندگان از اجرای نرم‌افزارهایشان بر روی لینوکس، باعث شد تا مایکروسافت این قدم را بردارد.

اینکه سکو‌های مایکروسافت در آینده چقدر راه خود را در لینوکس باز می‌کنند هنوز قابل پیشبینی نیست و شاید به این زودی‌ها هم قابل پیشبینی نباشد. تجربه به من نشان داد که متن باز کردن به تنهایی نمی‌تواند باعث مقبولیت یک تکنولوژی شود. برای مثال تا وقتی Entity Framework پشتیبانی کاملی از بانک‌های اطلاعاتی غیر MS SQL نداشته باشد متن باز بودن آن بی معنی است. و از همه اینها مهمتر تا وقتی یک اجتماع از برنامه‌نویسان حرفه‌ای مستقل برای این سکو‌های متن باز شده شکل نگیرد، هیچ حرکت جدیدی صورت نخواهد گرفت.

اگر بخواهیم منصف باشیم با وجود اینکه مایکروسافت از رقبای خود عقب افتاده ولی سیاست‌های شجاعانه‌ای را پیاده می‌کند که ممکن است دوباره آن‌ها را به رقبا نزدیک کند و یا حتی جلو بیندازد.

به هر حال امروز لینوکس در زمینه سیستم‌عامل‌های موبایل و سرور بیشترین سهم را دارد که اتفاقا همین دو دسته از سیستم‌عامل‌ها بیشترین بازار را در جهان دارند. به عبارت دیگر لینوکس پیروز شده است!