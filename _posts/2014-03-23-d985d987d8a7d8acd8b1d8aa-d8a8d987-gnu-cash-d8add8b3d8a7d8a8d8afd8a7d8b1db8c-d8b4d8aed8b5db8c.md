---
id: 317
title: GnuCash برای حسابداری شخصی
date: 2014-03-23T19:36:49+00:00
author: امیر کریمی
layout: post
guid: http://www.dev-frame.com/?p=317
permalink: '/2014/03/%d9%85%d9%87%d8%a7%d8%ac%d8%b1%d8%aa-%d8%a8%d9%87-gnu-cash-%d8%ad%d8%b3%d8%a7%d8%a8%d8%af%d8%a7%d8%b1%db%8c-%d8%b4%d8%ae%d8%b5%db%8c/'
views:
  - "2870"
categories:
  - فناوری
  - مدیریت
tags:
  - GnuCash
  - حسابداری
---
نزدیک به ۲ سال است که هزینه‌ها و درآمدهایم را به ریز ثبت می‌کنم. این کار چند منفعت برای من داشته است:

  1. آرامش ذهنی: کلا وقتی چیزی که ذهنمان را مشغول کرده را ثبت می‌کنیم و از مغزمان بیرون می‌آوریم باعث آرامش بیشتر می‌شود.
  2. آمار و ارقام: اینکه در سالی که گذشت چقدر درآمد داشتم و پولم صرف چه کارهایی شده و در آینده می‌توانم چه مسیری را طی کنم، باعث ایجاد انگیزه و یا اصلاح کارها می‌شود.
  3. پیش‌بینی‌های مالی: با توجه به اینکه من پیمانکاری کار می‌کنم و حقوق ثابت ندارم این کمک بزرگی است که بدانم تا چه زمانی دوام می‌آورم و می‌توانم چه حرکت‌های اقتصادی بزنم.

مهمترین مشکل این کار ورود اطلاعات با جزئیات است. به همین خاطر بعضی از دوستانم مخالف این کار هستند و معتقدند اینکار بیشتر استرس وارد می‌کند تا اینکه آرامش بدهد. اما تجربه من متفاوت بوده و آرامشش را احساس کردم.

ابزاری که برای این کار استفاده می‌کردم در ابتدا یک فایل Excel بود. بعد از یک فایل Access استفاده کردم. بعد از مهاجرت به لینوکس از LibreOffice Base استفاده کردم و در همان زمان یک اکانت از <a href="http://jeeb.ir" target="_blank">جیب</a> هم خریدم. سیستم جیب خیلی خوب است ولی مشکلات جزئی آن و کند بودن کار با نرم‌افزارهای تحت وب اینچنینی باعث شد با همان LibreOffice Base که جایگذین Access در لینوکس است ادامه دهم. البته می‌شد با کمی بهبود کاری کرد که کاربر همان حس راحتی کار با نرم‌افزار ویندوزی را در جیب هم داشته باشد.

<p style="text-align: center;">
  <a href="/wp-content/uploads/2014/03/GnuCashBanner.png"><img class="size-full wp-image-319 aligncenter" alt="GnuCashBanner" src="/wp-content/uploads/2014/03/GnuCashBanner.png" width="292" height="55" /></a>
</p>

آخر امسال تصمیم گرفتم از <a href="http://www.gnucash.org/" target="_blank">GnuCash</a> استفاده کنم که یک نرم‌افزار حسابداری متن باز ساده و قوی بر اساس <a href="http://fa.wikipedia.org/wiki/%D8%AD%D8%B3%D8%A7%D8%A8%D8%AF%D8%A7%D8%B1%DB%8C_%D8%AF%D9%88%D8%B7%D8%B1%D9%81%D9%87" target="_blank">حسابداری دوبل (دو طرفه)</a> است که بر روی همه سیستم‌عامل‌های رومیزی اجرا می‌شود. خیلی خوش ساخت و تمیز است، فقط چون برای کارهای حسابداری طراحی شده، کاربر آن باید حداقل اصول حسابداری را به خوبی بداند. خوشبختانه انجام چند پروژه مالی باعث شده کمی از حسابداری بدانم و بعد از چند ساعت وقت گذاشتن فکر می‌کنم موفق شدم که یک حساب درست برای سال جدید در GnuCash افتتاح کنم. انتقال بستانکاری و بدهی از سال قبل به سال جدید مشکل‌ترین بخش کار بود. بقیه موارد ساده و خوب جلو می‌رود.