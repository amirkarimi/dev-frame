---
id: 782
title: جشن ده سالگی لاگ
date: 2015-08-11T19:06:58+00:00
author: امیر کریمی
layout: post
guid: http://www.dev-frame.com/?p=782
permalink: '/2015/08/%d8%ac%d8%b4%d9%86-%d8%af%d9%87-%d8%b3%d8%a7%d9%84%da%af%db%8c-%d9%84%d8%a7%da%af/'
views:
  - "5454"
categories:
  - فناوری
  - متفرقه
tags:
  - LUG
  - Presentation
  - Scala
  - Workshop
  - ارائه
  - اسکالا
  - کارگاه
  - لاگ
---
بالاخره توی جشن ده سالگی <a href="http://tehlug.org/" target="_blank">لاگ</a> با کارگاهی در مورد پروژه‌های انجام شده با اسکالا و خود زبان و اکو سیستم اسکالا حضور داشتم و خیلی لذت بردم. من حدودا یک سال هست که لاگ رو میشناسم و متاسفانه فقط دو بار تونسته بودم توی جلساتش شرکت کنم و اینکه شرکتم برای بار سوم با برگذاری یه ارائه بود خیلی برام لذت بخش بود.

<a href="/wp-content/uploads/2015/08/IMG_8072resized.jpg" target="_blank"><img class="aligncenter wp-image-790 size-medium" src="/wp-content/uploads/2015/08/IMG_8072resized-300x200.jpg" alt="IMG_8072resized" width="300" height="200" srcset="/wp-content/uploads/2015/08/IMG_8072resized-300x200.jpg 300w, /wp-content/uploads/2015/08/IMG_8072resized-1024x683.jpg 1024w, /wp-content/uploads/2015/08/IMG_8072resized.jpg 1200w" sizes="(max-width: 300px) 100vw, 300px" /></a>

دیدن این آدمای پویا و باهوش و سمج و گیک خیلی کیف داره چه برسه به اینکه براشون صحبت هم بکنی.

برای ارائه خیلی وقت کم داشتیم و محتوی ارائه هم خیلی زیاد بود من خیلی نگران بودم که سرعت بالای انتقال مطالب، مخاطب رو خسته کنه ولی خوشبختانه یا متاسفانه تقریبا از اواسط ارائه بهنام توکلی خبر داد که یکی از کارگاه‌ها برگذار نمیشه و میتونیم از اون یک و نیم ساعت دوم هم استفاده کنیم (هر چند ساعت دوم هم زمان کم اومد و باز مطلب بود برای ارائه). البته بعضی از بچه‌ها دوست داشتن توی کارگاه‌های دیگه که خیلی جذاب هم بودن شرکت کنن و برای نوبت دوم فکر میکنم تعداد مخاطبین نصف شد. خیلی دوست داشتم که یه قسمت‌هایی از ارائه دوم رو بقیه بچه‌ها هم می‌دیدن مطمئنم که براشون جالب بود.

خوشبختانه از کل اراٍئه فیلم گرفتیم فقط حجمش خیلی زیاد شده و باید روش کار کنیم تا بشه منتشرش کرد ولی فعلا اسلایدها رو توی <a href="http://www.slideshare.net/AmirKarimi3/realworld-experiences-in-scala" target="_blank">اسلاید شیر</a> و سورسش به همراه نوشته‌هایی که برای ارائه داشتم رو روی <a href="https://github.com/AmirKarimi/tehlug10th-presentation" target="_blank">گیت‌هاب</a> گذاشتم.

به نظر خودم چندتا مشکل توی ارائه وجود داشت:

  * کلی مطلب در مورد اسکالا بود که میخواستم همه بدونن و مجبور بودم سریع مطالب رو منتقل کنم که مخاطب رو اذیت میکرد
  * یادم رفت به شرکت‌های بزرگ و کارهای بزرگی که توی دنیا داره با اسکالا انجام میشه اشاره کنم و فقط در مورد نمایشگاه کتاب صحبت کردم. مخصوصا در جواب سوالها
  * توی قسمت دوم و موقعه نمایش کدها و دمو، بچه‌ها علاقه داشتن زودتر یه سایت ساده بیاریم بالا و در عمل نتیجه رو ببینیم تا اینکه با ویژگی‌های زبان آشنا بشن. که البته من درکشون میکنم ولی باید زبان رو یاد میگرفتن تا موقعه دیدن کدهای یه کم پیشرفته‌تر تعجب نکنن و منفی نشن
  * هر چند خیلی سعی کردم ولی مدیریت زمانم اونطوری که باید، نبود

قسمت‌های خوب این ارائه:

  * کلا بچه‌های لاگ کارشون درسته و خیلی خوب همه چیز رو مدیریت و برگذار کردن
  * بچه‌های قوی و دوست داشتنی توی این ارائه حضور داشتن که از دیدنشون خیلی خوشحال شدم و واقعا باعث افتخارم بود. بعضی‌هاشون دوستام بودن و بعضی‌ها رو برای اولین بار میدیدم که امیدوارم ارتباطم باهاشون بیشتر بشه
  * احساس میکنم باعث شدم بعضی از بچه‌ها دنبال ایده‌هایی که مطرح شد رو بگیرن و شاید توی آینده کاریشون تاثیر بذاره (امیدوارم)
  * سعی کردم کاملا صمیمی و خودمونی باشم انگار که توی جمع دوستام نشستم و دارم صحبت میکنم (شاید هم باید رسمی تر می‌بودم!)

بخش اول ارائه که تموم شد دیدم جادی اومد داخل! اولین بار بود جادی رو از نزدیک میدیدم خیلی خوشحال شدم! جادی از اون شخصیتی که فکر میکردم هم خیلی بهتره. یه آدم متواضع، حرفه‌ای، مهربون و دوست داشتنی. کلی هم عکش باهاش گرفتیم. جادی Celebrity گیک‌هاست. مخصوصا که وبلاگش اولین وبلاگ لینوکسی بود که من بعد از مهاجرت به لینوکس باهاش آشنا شدم و خیلی الهام بخشم بود.

خیلی دوست داشتم نظر تک تک بچه‌هایی که توی این ارائه بودن رو جویا بشم. اگر گذرتون به این پست افتاد و توی ارائه بودید یا اسلایدها رو دیدید **حتما نظرتون رو بگید**. چه مثبت چه منفی.

**نتیجه اخلاقی:** از این به بعد سعی میکنم خیلی بیشتر توی این اجتماعات شرکت کنم، مخصوصا لاگ. تا جایی که وقت اجازه بده و بتونم هم سعی میکنم مشارکت فعال داشته باشم و فقط مصرف کننده نباشم.

خلاصه که خیلی خوش گذشت و عالی بود. جای اونها که نبودن خالی. اینم یه عکس با یه سری از بچه‌ها و جادی:

<a href="/wp-content/uploads/2015/08/photo_2015-08-11_23-59-53.jpg" target="_blank"><img class="aligncenter wp-image-785 size-medium" src="/wp-content/uploads/2015/08/photo_2015-08-11_23-59-53-300x300.jpg" alt="photo_2015-08-11_23-59-53" width="300" height="300" srcset="/wp-content/uploads/2015/08/photo_2015-08-11_23-59-53-300x300.jpg 300w, /wp-content/uploads/2015/08/photo_2015-08-11_23-59-53-150x150.jpg 150w, /wp-content/uploads/2015/08/photo_2015-08-11_23-59-53-1024x1024.jpg 1024w, /wp-content/uploads/2015/08/photo_2015-08-11_23-59-53.jpg 1280w" sizes="(max-width: 300px) 100vw, 300px" /></a>