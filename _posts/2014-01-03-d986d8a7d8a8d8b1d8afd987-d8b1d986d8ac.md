---
id: 142
title: نابرده رنج
date: 2014-01-03T21:37:51+00:00
author: امیر کریمی
layout: post
guid: https://dev-frame.amirkarimi.me/?p=142
permalink: '/2014/01/%d9%86%d8%a7%d8%a8%d8%b1%d8%af%d9%87-%d8%b1%d9%86%d8%ac/'
views:
  - "1253"
categories:
  - مدیریت
tags:
  - تجربه
  - موفقیت
  - نتیجه اخلاقی
---
دو شب پیش که به شدت مریض بودم، برف سنگینی نشته بود. آمدن صدای سگ از بیرون باعث شد به حال این حیوانات بیچاره فکر کنم. واقعاً در این سرمای زمستان یک حیوان بی سرپناه بودن سخت است.

<p style="text-align: center;">
  <img class="size-medium wp-image-144 aligncenter" alt="BlackWinter" src="/wp-content/uploads/2014/01/BlackWinter-300x213.jpeg" width="300" height="213" srcset="/wp-content/uploads/2014/01/BlackWinter-300x213.jpeg 300w, /wp-content/uploads/2014/01/BlackWinter.jpeg 670w" sizes="(max-width: 300px) 100vw, 300px" />
</p>

یاد موقعی افتادم که بچه بودم و وقتی پرنده‌ها را می‌دیدم به حالشان غبطه می‌خوردم که نه فکری دارند و نه خیالی، نه نگرانی بابت آینده، نه نگرانی بابت درس و کنکور و &#8230; هیچ مشکلی ندارند و فقط دنبال غذا هستند و زندگی. اما همین پرنده‌ها در شب‌هایی که برف سنگین نشسته کجا هستند؟ واقعاً تعدادی از آن‌ها در این هوا میمیرند و تمام! تمام آن زندگی باحال و پرواز و بی‌خیالی و راحتی در یک شب تمام می‌شود.

حکایت قانون همیشگی نابرده رنج است. ولی این آب و هوا باعث شد به سه نکته مهم پی ببرم؛

  1. من همیشه نگران کنکور بودم ولی تقریباً هیچ درگیری و دردسری در موردش نکشیدم. اگر زودتر این موضوع را می‌دانستم شاید زندگی قبل از دانشگاه برایم خیلی ساده‌تر می‌شد.
  2. پرنده‌ها از زندگی لذت می‌برند و دغدقه‌های ما را ندارند ولی ممکن است با یک برف شدید همه چیزشان را از دست بدهند.
  3. خیلی از کسانی که در زندگی موفق شدند سختی‌های غیر قابل تصوری را متحمل شدند ولی این‌طور نبوده که همه آنها یتیم و بدبخت باشند و در سیاهی زمستان بردگی کرده باشند تا به اینجا برسند.

### نتیجه اخلاقی

نیازی نیست برای رسیدن به موفقیت سختی‌های خفن و بی ربط (به هدفمان) بکشیم؛ مثلاً زیر نور شمع درس بخوانیم یا در سرمای زمستان هیزم جمع کنیم. کافیست همین کارها و پروژه‌های با ربط اطرافمان را که نیمه کاره رها کردیم، به اتمام برسانیم و بقیه کارها و پروژه‌های جالبی که در ذهنمان می‌پرورانیم را شروع کنیم. از آن مشکلات با تم سیاهی زمستان خودشان به اندازه کافی (و در جهت ساختن ما) وجود دارند.