---
id: 32
title: 'کار تیمی &#8211; در طول یا در عرض'
date: 2013-06-04T00:35:44+00:00
author: امیر کریمی
layout: post
guid: http://dev-frame.com/post.aspx?id=7e566ddd-d73a-4fa6-8d0f-ec23aa47d74e
permalink: '/2013/06/%da%a9%d8%a7%d8%b1-%d8%aa%db%8c%d9%85%db%8c-%d8%af%d8%b1-%d8%b7%d9%88%d9%84-%db%8c%d8%a7-%d8%af%d8%b1-%d8%b9%d8%b1%d8%b6/'
views:
  - "2743"
categories:
  - مدیریت
tags:
  - Team Work
  - تجربه
---
دیروز یک مستند در خصوص یک مأموریت نظامی دیدم. مهم‌ترین نکته آن فیلم این بود که هر تیم کار خودش را انجام می‌داد و به تیم دیگر جز در خصوص ورودی‌ها و خروجی‌ها کاری نداشت. حتی در سطح تیم نیز هر یک از افراد تیم دارای مهارت خاصی بودند. مثلاً یک تیم کماندو که در آن یکی پزشک بود، یکی زبان‌شناس و … با وجود مشکلی که در روند مأموریت آن‌ها پیش آمد آن‌ها کاملاً موفق عمل کردند!

هر چند همه می‌دانیم که برای کار تیمی بهتر است هر عضو، تخصص خاصی داشته باشد اما من تا این اواخر همیشه در کار تیمی سعی می‌کردم کارها را در طول هم تقسیم کنم. یعنی هر یک از افراد تیم همه تخصص‌های لازم برای یک پروژه را داشته باشد. به عبارت دیگر به جای اینکه مثلاً یک نفر بر روی لایه UI کار کند و یکی بر روی Business و … هر فرد بر روی همه لایه‌های Task خودش کار می‌کند. به قول یکی از دوستان می‌توان یک ساختمان را تصور کرد که هر فرد، فقط یک اتاق از کل طبقات آن را به صورت مستقل از پی تا پشت‌بام ایجاد می‌کند. شاید در ساختمان این امر نشدنی باشد اما در تولید نرم‌افزار امکان‌پذیر است.

<p style="text-align: center;">
  <a href="http:///wp-content/uploads/2013/06/horizontalteam.png"><img class="size-full wp-image-51 aligncenter" alt="horizontalteam" src="http:///wp-content/uploads/2013/06/horizontalteam.png" width="433" height="256" srcset="/wp-content/uploads/2013/06/horizontalteam.png 433w, /wp-content/uploads/2013/06/horizontalteam-300x177.png 300w" sizes="(max-width: 433px) 100vw, 433px" /></a>
</p>

اما محاسن و معایب این شیوه؛

### محاسن

  * هر فرد تمامی تخصص‌های موجود در پروژه را فرا می‌گیرد
  * وابستگی به فرد کم‌تر است و امکان جابجایی افراد به راحتی وجود دارد
  * می‌توان با افراد غیر متخصص هم کار کرد (کافی ست Taskهای ساده‌تری را به آن‌ها داد)

### معایب

  * ممکن است عمق تخصص افراد زیاد نشود
  * سلیقه افراد با هم متفاوت است و این در تمام لایه‌های نرم‌افزار مشاهده می‌شود (هر چند که استانداردها و مستندات وجود داشته باشند)
  * چالش‌های تیمی بیشتر است چون در هر لایه همه افراد مشغول کار هستند و تعدد نظر وجود دارد

با تجربه‌هایی که از این سبک کار کردن به دست آوردم متوجه شدم که همان روش معمول (تقسیم کار به صورت لایه‌ای) کارایی دراز مدت بالاتری دارد. ممکن است هر دو سبک کار، در خصوص یک پروژه، از کارایی خوبی برخوردار شوند، ولی در روشی که افراد در همه لایه‌ها درگیر باشند، چالش‌های تیمی بیشتر و بیشتر خواهد شد.

مثلاً اگر کل کارهای HTML و CSS یک پروژه وب، به یک حرفه‌ای این کار سپرده شود قطعاً او استانداردهای خودش را به راحتی در سرتاسر پروژه (اما فقط در لایه HTML و CSS) اجرا خواهد کرد و سرباری برای کنترل، نظارت و اصلاح دیگر اعضاء نخواهد داشت. حتی می‌تواند تیم کوچکی برای خود تشکیل دهد و در حوزه تخصص خودش کار کند.

متأسفانه این روش (یا همان تخصص گرایی) در کشور ما خیلی مرسوم نیست. به جای اینکه افراد حرفه‌ای پرورش داده شوند، آچار فرانسه پرورش داده می‌شود.

<p style="text-align: center;">
  <a href="http:///wp-content/uploads/2013/06/verticalteam.png"><img class="size-full wp-image-53" alt="verticalteam" src="http:///wp-content/uploads/2013/06/verticalteam.png" width="427" height="250" srcset="/wp-content/uploads/2013/06/verticalteam.png 427w, /wp-content/uploads/2013/06/verticalteam-300x175.png 300w" sizes="(max-width: 427px) 100vw, 427px" /></a>
</p>

و حالا محاسن و معایب تخصص گرایی؛

### محاسن

### 

  * افراد معمولاً در یک حوزه به طور کامل متخصص می‌شوند (بر خلاف شعار همه کاره هیچ کاره)
  * چالش افراد کمتر است
  * سربار کنترل و نظارت کمتر است

### معایب

  * در این روش نمی‌توان به راحتی با افراد غیر متخصص کار کرد (شاید حسن باشد!)
  * یافتن افراد متخصص ممکن است مشکل باشد
  * وابستگی به افراد، بسیار بیشتر است و در صورت جابجایی افراد هزینه‌های بیشتری تحمیل می‌شود
  * در صورتی که تعداد افراد تیم زیاد شود باید تیم‌های کوچک‌تری ایجاد شود که از خصایص روش قبلی (تقسیم کار در طول هم) برخوردارند

در صورتی که در تشکیل تیم در مضیقه باشیم روش اول (تقسیم کار در طول هم) جواب می‌دهد اما در عوض کار تیمی مشکل‌تر خواهد شد. اما اگر بتوان افراد متخصص را دور هم جمع کرد و با توجه به اینکه این افراد قرار نیست در جزئیات کار هم دخالت کنند روش دوم (تخصص گرایی) جواب خواهد داد و احتمالاً خروجی نهایی نیز از کیفیت بالایی برخوردار است.