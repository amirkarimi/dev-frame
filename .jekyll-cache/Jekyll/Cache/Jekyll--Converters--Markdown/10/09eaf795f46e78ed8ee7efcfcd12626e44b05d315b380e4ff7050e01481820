I"&<p>کار کردن روی پروژه‌های متن باز به طور مستقیم درآمد یا سودی نداره ولی به طور غیر مستقیم پر از سود و درآمده.</p>

<p>یکی از مهمترین مواردی که روز به روز داره مهمتر از قبل میشه پیدا کردن نیروی برنامه‌نویس و توسعه‌دهنده حرفه‌ای و خوب هست. البته از قدیم بهترین راه پیدا کردن برنامه‌نویس دیدن دست خطش و کارهای قبلیش بوده اما امروز این روند خیلی هوشمندتر از قبل شده و حتی کوچکترین کار ما توی دنیای متن باز دیده میشه.</p>

<p><a href="http://sourced.ai" target="_blank">این وب سایت</a> امروز به من ایمیل زد و یه کار با زبان Go بهم پیشنهاد داد چون یک پروژه کوچیک به زبان Go توی مخازنم بود. وب سایت‌هایی مثل این دارن روز به روز بیشتر میشن. اون‌ها به صورت هوشمند و ماشینی کدهای ما رو توی مخزن‌های متن باز مثل Github چک میکنن و از این طریق متوجه میشن که ما توی چه زمینه‌ای مهارت داریم. واقعیت اینه که اگر این عملیات با درنظر گرفتن جزئیات و واقعا هوشمند انجام بشه یکی از بهترین راه‌ها (شاید بهترین راه) برای پیدا کردن توسعه‌دهنده هست.</p>

<p>حتی اگر یکی بیاد تقلب کنه و مثلا کدهای دیگران رو کپی کنه توی مخازن خودش (هر چند که به صورت ماشینی قابل کشف هست) و یا از <a href="https://github.com/avinassh/rockstar" target="_blank">اسکریپت‌هایی</a> استفاده کنه تا الکی نمودار فعالیت گیت‌هابش رو پر کنه (که این هم قابل کشفه) و فرض کنیم این کارهاش کشف نشه، بالاخره توی جلسه مصاحبه دستش رو میشه و همه این کارها نه تنها بی فایده خواهد شد بلکه به شخصیت کاری طرف صدمه هم میزنه. بنابراین پیدا کردن افراد بر اساس کدهای متن‌بازشون واقعا یه راه حل کارسازه.</p>

<p>پس تا میتونید توی پروژه‌های متن باز مشارکت کنید یا کارهای خودتون که امکانش هست رو به شکل متن باز ارائه بدید و این کارتون رو عمومی کنید و براش تبلیغ کنید. مطمئنا سودش خیلی بشتر از نگرانی بابت کپی شدن کدها و این مسائل هست.</p>
:ET