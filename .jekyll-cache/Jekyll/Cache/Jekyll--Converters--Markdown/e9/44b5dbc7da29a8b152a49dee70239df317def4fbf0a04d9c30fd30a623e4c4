I"K	<p>نمی‌خواهم نمک به زخم جوانان بیکار بریزم اما این موضوع بیکاری موضوع جالبی شده!</p>

<p>هر وقت که دولت می‌خواهد شروع به استخدام کند و یا روند استخدامش را متوقف کند صحبت جوانان بیکار می‌شود. برخی از جوانان و یا والدینشان هم اعتراض می‌کنند که چرا با وجود اینکه این همه جوان بیکار وجود دارد استخدام متوقف می‌شود؟</p>

<p>وقتی از بحث دانشگاه‌های آنتیک‌مان می‌گذرم اولین چیزی که به ذهنم می‌رسد این است که خیلی از این جوانان، جویای کار نیستند بلکه «جویای حقوق» هستند. متاسفانه همه ما سازمان‌هایی را دیده‌ایم که وقتی یک تلفن زنگ می‌خورد از ۱۰ نفری که در آن اتاق حضور دارند حتی یک نفر حال ندارد جواب تلفن را بدهد که خدایی ناکرده باعث نشود یک کاری برایشان ایجاد شود. اگر از آنها سوال کنید، بر این باورند که حقوقی که به ما می‌دهند مکفی نیست پس به اندازه آن کار می‌کنیم و کسری حقوق را با کسری کار و تنبلی جبران می‌کنیم تا یک وقت کلاه سرمان نرود و آن کسی که به ما کم حقوق می‌دهد خوبش بشود!</p>

<p>همه مسائلی که نتیجه این طرز رفتار است به کنار… ولی این وسط تکلیف خود «کار» چه می‌شود؟</p>

<p>پس اینطور نیست که «کار» کم باشد و جویای کار زیاد باشد، بلکه «حقوق بدون کار» کم است و جویای حقوق، بسیـــــــار.</p>

<p>پس وقتی در این مملکت هیچ چیز درست و سر جایش نیست انقدر نغ نزنیم. حتی اگر بر مبنهای قوانین پایه ریاضی (در حد دو دوتا چهارتا) هم حساب کنیم عاقبت چنین جامعه‌ای باید افتضاح باشد!</p>

<p>توضیح: این نوشته برای مردم عادی و نه «از ما بهتران» است.</p>
:ET